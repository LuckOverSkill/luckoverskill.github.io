+++
title = "L'eroe dai mille volti"
date = 2023-10-20T17:09:58+02:00
series = ''
description = "Appunti sul libro \"L'eroe dai mille volti\" di Joseph Campbell"
tags = ['Letteratura']
+++
eee
## Introduzione
*L'eroe dai mille volti* è un libro scritto da Joseph Campbell nel 1949. La tesi principale del libro è contenuta nel titolo: l'eroe è sempre lo stesso, ne cambia solamente la faccia. Per difendere la tesi, Campbell paragona i miti delle origini delle varie mitologie e religioni, le storie popolari, e la letteratura delle popolazioni.

Questa analisi lo porta a definire il viaggio dell'eroe. Ogni eroe compie un viaggio, e ogni viaggio lo porta alla scoperta di sé. Nel viaggio può ricevere aiuto dall'esterno; e poi affrontare le varie sfide che gli si pongono davanti. Queste sfide dimostrano la crescita dell'eroe.

Una volta completato il viaggio, l'eroe ritorna al punto di partenza  con una saggezza superiore, e con la capacità di condividere la sua scoperta con gli altri uomini. 

Campbell divide il viaggio delle eroe in diverse tappe:

- L'inizio del viaggio
- 

Queste tappe sono universali in tutte le storie umane narrate sin dall'alba dei tempi, e sopravvivono ancora oggi. L'eroe ha 1000 volti, ma è sempre lo stesso eroe; ripercorre sempre le stesse tappe, e scopre sempre una verità della natura umana tramite la conoscenza di sé.

## L'inizio del viaggio

L'inizio del viaggio parte sempre col nostro eroe che non è ancora un eroe. Vive la sua vita in maniera normale, come tutti noi. Normale nel senso che è regolare per la situazione: principi e principesse vivranno nel lusso sfrenato nella nobiltà; i poveracci vivranno nella miseria tipica della loro condizione; i pescatori faranno i pescatori; i fabbri i fabbri.

Campbell individua 5 elementi che scandiscono l'inizio del viaggio:

- L'appello
- Il rifiuto dell'appello
- L'aiuto soprannaturale
- Il varco della prima soglia
- 

### L'appello
L'appello è la prima fase dell'inizio del viaggio. Qui è dove l'autore narra gli inizi della storia. Il contesto può essere dettagliato o meno, ma la sostanza non cambia. Abbiamo un protagonista che vive la sua vita in maniera spensierata, ma ad un tratto, accade qualcosa che lo turba.

Questo turbamento avvia il viaggio. Simboleggia l'insoddisfazione dell'eroe, che, a causa del turbamento, riconosce che la sua vita è carente. L'appello spesso viene rappresentato come una bestia brutta e malfidata, come un rospo parlante nelle fiabe, o un serpente.

Ad esempio, possiamo interpretare la storia di Adamo ed Eva nella Genesi come un viaggio alla scoperta di sé dell'uomo, che poi si ricongiungerà a Dio alla fine del viaggio. L'appello in questo caso è rappresentato dal serpente, che invita Eva a mangiare il frutto proibito[^1]. Dio caccia l'uomo dal Paradiso Terrestre una volta scoperto il tradimento dei suoi ordini; caccia l'uomo dal Paradiso Terrestre, precludendogli l'accesso. Ma l'uomo, compiendo il suo viaggio, potrà entrare in Paradiso, se durante il viaggio (della vita) si comporterà secondo i precetti Cristiani.

L'appello quindi **segnala l'inizio del rito di iniziazione dell'eroe**. L'appello obbliga l'eroe alla sua iniziazione, che gli piaccia o no. 

Ma a volte l'eroe cerca di sottrarsi all'appello. In questi casi accade una serie di eventi che catapulteranno l'eroe nel viaggio suo malgrado. A quel punto, non potrà più sottrarsi al suo destino.

In questo caso, Campbell parla di **rifiuto dell'appello**.

[^1]: Piccola curiosità: il frutto proibito non viene specificato nella Genesi. Spesso viene rappresentato come una mela, probabilmente perché in Latino mela (*malus*) è molto simile alla parola per *male* o *peccato* (*malum*). 
 
### Il rifiuto dell'appello
Il rifiuto dell'appello non è un semplice ritorno alla vita precedente. L'eroe sta già vivendo una vita insoddisfacente. Ma affrontare il rito di iniziazione per uscire dalla condizione infantile lo disgusta.

Eppure, dopo il rifiuto, l'eroe scopre che la sua vita regolare gli sta stretta. Tutto ciò che una volta era motivo di gioia, ora lo opprime. Tuttavia, non pare essere intenzionato a cambiare la sua decisione.

Il rifiuto non è mai definitivo nelle storie. **Se lo fosse, non avremmo una storia**. Quello che accade è che il rifiuto fa partire una concatenazione di eventi tali da forzare l'eroe a intraprendere il viaggio. 

Ad esempio, nel libro di Giobbe nella Bibbia, Giobbe si rifiuta di rispondere alla chiamata di Dio. Questo rifiuto lo porta a mettere in pericolo non solo sé stesso, ma anche le persone attorno a lui.

Ne *Le mille e una notte* un principe persiano si rifiuta di prendere moglie. Si rifiuta quindi di abbandonare quindi l'amore verso la madre, quello che la psicanalisi chiama *complesso di Edipo*. Il padre del giovane viene umiliato dal figlio durante una cerimonia ufficiale all'ennesima richiesta di matrimonio. Allora egli lo fa incarcerare in una torre.

Nella mitologia greca la ninfa Dafne, figlia del fiume Peneo, si fa trasformare dal padre in un albero di lauro pur di sfuggire alla chiamata del dio Apollo. 

La scelta di opporsi alla volontà divina si rivela scellerata, e convincerà l'eroe a ripudiare il suo rifiuto dell'appello. 

Ma spesso, data la situazione di rifiuto, l'eroe non ha la forza né le conoscenze adatte a compiere il viaggio. Oppure, nel caso l'eroe abbia risposto all'appello dell'avventura, necessita di aiuto esterno. 

A questo punto entra in gioco l'**aiuto soprannaturale**.

### L'aiuto soprannaturale
L'aiuto soprannaturale arriva una volta che l'eroe ha risposto, volente o nolente, all'appello. Anzi, possiamo dire che l'appello altro non sia che una profezia dell'arrivo di questo aiuto.

L'aiuto arriva in diverse forme. Spesso abbiamo un essere, umano o divino, che offre gingilli protettivi all'eroe. In molte storie popolari Europee è una vecchietta; in altre è un; nel Cristianesimo spesso si alternano la beata Vergine e lo Spirito Santo; in altre mitologie troviamo angeli e demoni di ogni tipo. 

Ad esempio nella *Divina commedia*, l'aiuto è rappresentato prima da Virgilio, e poi da Beatrice. Nel *Faust* di Goethe abbiamo Mefistofele e Margherita.

Capita che l'aiuto arrivi da un personaggio ambiguo. Non è necessariamente nostro alleato al 100%; può anche essere un misto tra alleato e rivale (come Mefistofele nel Faust). **Questo serve a rappresentare il nostro inconscio, che può aiutarci nella liberazione o ostacolarci e lasciare che la nostra ombra prenda il sopravvento**.

Da notare che l'aiuto spesso arriva anche dopo il rifiuto dell'appello.

Per concludere, possiamo dire che anche l'aiuto abbia mille volti.

### Il varco della prima soglia